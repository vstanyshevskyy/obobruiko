---
title: Як говорити про проблему і не розлучитись?
publishTime: 2018-05-17T09:09:00.799Z
content:
  - path: /articles/how-to-talk-prevent-divorce
    text: "Важливо говорити про те, що турбує у стосунках. Однак, коли вираження власного незадоволення перетворюється на критику партнера, він/вона може сприйняти це як особисту атаку. У такому разі, розмова радше нагадуватиме поле битви, ніж приємну бесіду.\n\n> — Мені набридли твої обіцянки, ти їх ніколи не виконуєш. Ти — егоїст і зовсім не думаєш про мене!\n>\n> — А через тебе ми постійно спізнюємось. Ти занадто інфантильна!\n>\n> — Ти безвідповідальний і завжди мені дорікаєш!\n>\n> — Дістала! Нам краще розлучитись!\n>\n> — Точно! Не варто було взагалі виходити за тебе заміж!\n\nЦі або схожі фрази, на жаль, знайомі багатьом з нас. Часто до мене звертаються саме через труднощі у стосунках. Кожна людина стикається з різними проблемами, але головне питання яке турбує усіх: **“ЩО РОБИТИ?”**\n\n> “Якщо не говорити про проблему, то вона буде повторюватись, а це вже не можливо терпіти. Не стосунки, а пекло якесь. Що робити?”\n\n- - -\n\n## Говорити про свої потреби\n\n![Photo by Alex Andrews on Pexels](/assets/uploads/1_4LRPPZ-2JK5MfJShVkKHbg.jpeg) У своїй практиці я навчаю людей виражати свої потреби щиро, чітко і з повагою до себе та співрозмовника.\nДавайте разом вчитись виражати своє незадоволення так, щоб Вас почули і зрозуміли.\nПропоную діяти за наступними кроками:\n\U0001F45F**Крок 1. Перед тим як почати розмову дайте відповіді на 3 запитання:**\n\n* Що я відчуваю зараз?\n* *Що викликало це відчуття?*\n* Чого я хочу/потребую в даний момент?\n\n  > ***Приклад:***\n  >\n  > ***Відповідь 1:*** “Роздратування\n  >\n  > ***Відповідь 2:*** “Ти не помив за собою тарілку\n  >\n  > ***Відповідь 3:*** “Щоб ти помив цю тарілку” \n\n  \U0001F45F**Крок 2. Об’єднайте усі 3 відповіді в одне речення за наступною схемою:**\n\n  Я ВІДЧУВАЮ + **Відповідь 1** + КОЛИ ТИ + **Відповідь 2**+ Я ХОЧУ ПОПРОСИТИ ТЕБЕ/Я ПОТРЕБУЮ + **Відповідь 3**\n\n  Таке речення називається “Я”-ВИРАЗОМ. Воно позбавлене звинувачень і критики, що запобігає перетворенню розмови у сварку.\n\n  > **Приклад*:*** *“Я відчуваю роздратування, КОЛИ ТИ не помив за собою тарілку, Я ХОЧУ ПОПРОСИТИ ТЕБЕ помити її будь ласка.”*\n\n- - -\n\n## **Щоб розмова була конструктивною**\n\n![Photo by Roman Kraft on Unsplash](/assets/uploads/0_P6zwA-VMkFSCPHU3.jpeg) **1. Говоріть одразу і лише про актуальну проблему.** Не чекайте, що неприємні почуття пройдуть самі. Невисловлені емоції мають здатність накопичуватись. Коли ми відчуваємо якусь емоцію, наш мозок згадує усі ситуації де ми відчували те саме. Схоже на маленьку бомбу, яка от-от вибухне, але так вже влаштована наша емоційна пам’ять.\n\nЩоб не зриватися говоріть про дискомфорт ОДРАЗУ як тільки відчуєте його. Допоможе вищенаведена формула “Я”- ВИРАЗІВ.\n\nВирішуйте проблеми ПО ОДНІЙ і почніть з НАЙАКТУАЛЬНІШОЇ. Розкажіть про неї якомога чіткіше.\n\n> ***Критика:*** “Ти безвідповідальний.” — *така фраза звучить як щось вже визначене про особу, що не можливо змінити. Не зрозуміло, у яких саме ситуаціях людина поводиться безвідповідально*\n>\n> ***Прохання:*** “Мені сумно через те, що ти повідомив мене про відміну зустрічі лише за 15 хв до неї. Повідомляй мене будь ласка про зміну планів як мінімум за 1 годину.”\n\n**2. Замініть слово “ТИ” на “Я”.**\n\nУникайте слова “ТИ”, яке сприймається як звинувачення, натомість розкажіть про свої почуття і потреби, використовуючи “Я”- ВИРАЗИ .\n\n> ***Критика:*** “Через тебе ми постійно спізнюємось.” —*звинувачення, яке не викликає бажання швидше збиратись.*\n>\n> ***Прохання:*** “Я відчуваю тривогу, коли ми спізнюємось в кіно, я бачу, що тобі потрібно ще багато часу щоб зібратись. Чи можу я тобі чимось допомогти?”\n\n**3. Пам’ятайте про доброзичливий тон.** Тільки у спокійній атмосфері ми здатні почути іншу людину. Якщо емоції усе ще гарячі, візьміть перерву і потурбуйтесь про себе: подихайте, зробіть чаю, почитайте книгу чи прогуляйтесь. Як почуватиметесь краще зможете приступити до важливої для вас розмови. Так ви збільшите ймовірність, що вас почуюють.\n\n> ***Критика:*** “Я ненавиджу тебе” — *не зрозуміло, що є причиною таких почуттів і як діяти в такому випадку.*\n>\n> ***Вираження потреби:*** “Я зараз сильно злюся, тому потребую часу на одинці.”\n\n**4. Не використовуйте узагальнень.**\n\nНамагайтесь не використовувати узагальнюючих слів, таких як “ЗАВЖДИ” та “НІКОЛИ”. Це ще одна пастка нашого мозку, який любить усе узагальнювати. Однак, такі фрази викликають негативні почуття і бажання атакувати у відповідь.\n\n> ***Критика:*** “Ти завжди граєш в ігри у вільний час, і ніколи не звертаєш на мене уваги.”\n>\n> ***Прохання:*** “Мені сумно, коли ти граєш в ігри, у той час як ми домовились повечеряти разом. Я б хотіла попросити тебе повідомляти мене, коли твої плани змінюються.”\n\n\n\n- - -\n\nЗвісно, вміння говорити про свої потреби і відгукуватись на бажання партнера — не панацея від усіх сімейних проблем. Однак, це добрий початок для побудови близьких, теплих стосунків з коханою людиною.\n\nКожен з нас протребує взаєморозуміння і емоційної близькості від партнера. У своїй практиці, я допомагаю парам розібратись, що насправді стоїть за звинуваченнями та докорами і зрозуміти як зробити стосунки надійними та стійкими.\n\n- - -\n\nСподобалась стаття? Поділіться нею з друзями.\n\nЯкщо виникли питання, я радо відповім.\n\n✉️ : olesya.bobruyko@gmail.com\n☎️: +38 (099) 440 37 12"
    metaKeywords: keyword
    metaDescription: >-
      Чому в стосунках так часто не вдається стримати злість і роздратування? 
      Як говорити з партнером про свої потреби без скандалів і сварок.
    subtitle: Покрокова інструкція з прикладами
    title: Як говорити про проблему і не розлучитись?
    language: UK
    image: /assets/uploads/0_kIkDIQtMET32jyQ4.jpeg
    publishTime: 2019-10-21T18:41:04.070Z
  - publishTime: 2020-06-09T09:09:53.682Z
    language: RU
    path: /articles/how-to-talk-prevent-divorce
    title: Как говорить о проблеме и не развестись?
    subtitle: Пошаговая инструкция с примерами
    image: /assets/uploads/0_kIkDIQtMET32jyQ4.jpeg
    text: текст
---
