---
contentType: articles
path: dont-worry-anxiety-disorder
title: “Не переймайся!” або знайомство з генералізованим тривожним розладом
subtitle: підзаголовок
image: /assets/uploads/anxiety.jpeg
image_alt: >-
  A dejected looking woman sat in a dark bedroom with her hand on her head, with
  horizontal strips of light shining on her from a blind, Bloomington
links:
  - джерело 1
publishTime: 2020-03-27T09:09:00.799Z
---
> “Як пройде моя співбесіда на нову посаду, чи знаю я відповіді на можливі запитання? Чи сподобається замовникам розроблений мною дизайн? Чи встигну я підготуватись до іспиту, так багато потрібно прочитати? Що якщо мій хлопець не достатньо задоволений мною і знайде собі іншу дівчину?… Знову ці переживання, так і захворіти можна… ”
>
> Вікторія, 23 роки

Вікторія — web-дизайнер. Нещодавно їй запропонували нову посаду і вона готується до співбесіди, через що сильно хвилюється. Як бачимо, її переживання стосуються не лише нової посади, але й навчання, оцінки її роботи замовниками, стосунків з близькими і самих переживань. Вікторія скаржиться на нездатність контролювати свої постійні переживання, які спричиняють дискомфорт, заважають їй працювати, а останнім часом — навіть спати.

**Тривога та переживання**— неприємні відчуття, але корисні. Завдяки ним ми ретельніше готуємося до іспиту чи співбесіди, більше піклуємося про своїх близьких, уважніше керуємо автомобілем в час негоди. На жаль, частина людей, як наприклад Вікторія, тривожаться стосовно більшості життєвих ситуацій. Їхні переживання спричиняють суттєвий психологічний дискомфорт та приводять до погіршення їхнього функціонування. У такому випадку, ми можемо припускати наявність**генералізованого тривожного розладу**.

> **Генералізований тривожний розлад (ГТР)**— один із найпоширеніших тривожних розладів, що характеризується надмірною тривогою та переживаннями, які людина не може контролювати.

Поглянемо на статистичні дані:

![](/assets/uploads/1_UCa5tCxRPGmkq2_lK5L3YQ.png)
