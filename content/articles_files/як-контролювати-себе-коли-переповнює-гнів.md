---
title: 'Як контролювати себе, коли переповнює гнів?'
publishTime: 2021-10-18T15:54:13.794Z
content:
  - path: /articles/how-to-control-yourself-when-you-are-overwhelmed-with-anger
    image_alt: ноги в сандалях на дивані
    text: >-
      Донедавна вважалося, що можна позбутися гніву, виразивши його, наприклад
      відгамселивши подушку. Однак таким чином ви лише підтримуєте чи навіть ще
      більше посилюєте свій гнів.


      Часто за гнівом ховається наша вразливість, наприклад, хтось своїми
      словами чи діями зачепив нашу самооцінку. Якщо ви можете встановити
      зв'язок зі своєю вразливістю, то матимете більше сил на потужнішу
      трансформацію та зцілення.


      Як правило, сильна злість провокує *"тунельний зір"*, через який ми здатні
      бачити тільки причину злості і нічого більше. Іноді мистецтво реагування
      на поточку ситуацію полягає в тому, щоб нічого не робити, доки вас охоплює
      злість, адже коли почуття переповнюють, а сил контролювати поведінку нема,
      ви ризикуєте піддатися емоціям, не обдумавши ситуацію як слід.


      Ось кілька стратегій, які допоможуть відтермінувати імпульсивні дії:


      * прийміть теплу ванну або зробіть ванночку для ніг

      * порахуйте до десяти

      * підіть на пробіжку

      * зателефонуйте другові

      * помедитуйте

      * увімкніть улюблену музику, поспівайте/потанцюйте під неї

      * обійміть себе і скажіть щось приємне, підбадьорливе, наприклад, що попри
      складність ситуації ви вже через таке проходили і знаєте, що це не
      смертельно. І що наступної зими, коли кататиметесь на лижах, санках чи
      сноуборді навіть не згадаєте про це.

      * складіть список плюсів і мінусів: поділіть аркуш паперу на дві колонки і
      в одній запишіть переваги обраної дії, а в іншій - її недоліки. Відкладіть
      папірець і на якийсь час займіться чимось іншим. Потім поверніться до
      списку і перечитайте його.

      * перемкніть увагу на щось інше: наприклад, перегляньте фільм.


      Вигадайте інші методи, запишіть їх на папері і покладіть список на
      видноті. Наступного разу, коли рівновага похитнеться і ви не знатимете, як
      правильно чинити, цей список стане у нагоді.


      Після того як емоційний шторм ущухне, настане час для саморефлексії. Що
      вам намагались сказати ці сильні емоції? На що вони вказують у конкретній
      ситуації? Можливо, щось у житті варто змінити?


      Джерело: Ілсе Санд "Компас емоцій".
    metaKeywords: >-
      гнів роздратування злість самоконтроль імпульсивність медитації пробіжка
      ванна телефонувати музика спів
    title: 'Як контролювати себе, коли переповнює гнів?'
    language: UK
    image: /assets/uploads/img_1716.jpg
    useWhiteForNav: false
---
