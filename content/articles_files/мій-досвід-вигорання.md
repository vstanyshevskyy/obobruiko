---
title: Мій досвід вигорання
publishTime: 2022-01-11T14:57:30.136Z
content:
  - fbDescription: >-
      > «Вигорання? Це не про мене» - думала я.  Поки не захворіла на ГРВІ тричі
      за два місяці. Поки не помітила, що до середи вже втомлююсь працювати,
      стало важко сконцентруватись, з’явилася забудькуватість (одного разу
      машину забула закрити), легше дратуюсь, більше тривожусь, гірше сплю,
      прокрастиную і не маю сил та бажання пробувати щось нове.
    path: /articles/burnout-my-experience
    text: >-
      > «Вигорання? Це не про мене» - думала я.


      Поки не захворіла на ГРВІ тричі за два місяці. Поки не помітила, що до
      середи вже втомлююсь працювати, стало важко сконцентруватись, з’явилася
      забудькуватість (одного разу машину забула закрити), легше дратуюсь,
      більше тривожусь, гірше сплю, прокрастиную і не маю сил та бажання
      пробувати щось нове.


      За захопленням від роботи, я **довгий час не помічала втоми**. Забула як
      це відпочивати і не думати про роботу. А без якісного відпочинку ставало
      все важче і важче працювати.


      Так я застрягла у циклі вигорання.


      ## Як я вибиралась звідти?


      1. Зробила собі відпустку, у моєму випадку, коли вже страждало фізичне
      здоров’я, без цього було не обійтись.

      2. Пріоритезувала сон, почала лягати до 23-ї і всі розваги та посиденьки з
      друзями намагаюсь завершувати до 21:30. Відверто говорю про те, коли хочу
      завершити (Новий рік, то був виняток). За 2 години до сну вимикаю яскраве
      біле світло, в хід ідуть теплі нічники і торшерчики. Усі екрани переведені
      в нічний режим. Провітрюю спальню, вдягаю маску для сну і беруші. Бо **три
      базові умови для якісного сну – це темнота, тишина і прохолода**. У
      вихідні намагаюсь вставати до 9-ї, але можу і полежати в ліжечку, якщо
      цього потребую. 

      3. Живу за принципом – **«втомилася, відпочинь»**. Роблю «привали» посеред
      дня, щоб полежати на диванчику, обійняти чоловіка, глянути смішні відео,
      погратися з котом, зробити чайок, помедитувати, полити квіти і т.д.

      4. Завершую усі робочі справи (консультації, супервізії, навчання,
      створення постів, сторіс) до 18:00, **навіть якщо не встигла зробити щось
      із запланованого**. Не беру нових навчань, якщо не вистачає сил.

      5. Я не дуже люблю фізичні вправи, але без них я сонна і зла. Раніше
      змушувала себе бігати, але то не моє. Знайшла для себе улюблені асани з
      йоги і трішки зарядки, **усього 15-20 хв зранку**, цього якраз достатньо
      для виділення серотоніну. Одного разу, замість вправ, чоловік запропонував
      пограти в твістер, то я вам скажу не гірше асан. Щодня виходжу на
      прогулянку мінімум на 30 хв, не користуюсь ліфтом, ходжу коли говорю по
      телефону. Іноді чищу зуби, стоячи на одній нозі (асана на баланс). А
      влітку зацінила велосипед.

      6. **Додала різноманіття**: почала ходити в нові заклади і готувати нові
      рецепти, дякуючи чоловіку. Навчилась (ну це голосно сказано) грати в покер
      і манчкін, дякуючи подругам. Купила різні квіти. Дозволила собі
      експериментувати зі стилем. Нарешті повісили з чоловіком годівничку для
      птахів, не пройшло й чотирьох років. Побачила ретропотяг. І загалом стало
      більше спонтанності.

      7. Більше проводжу часу з людьми, з якими почуваюсь добре і мінімізувала
      спілкування з тими, хто висмоктує сили. Відкритіша до спілкування з новими
      людьми.

      8. Роблю **інформаційний детокс**: у вихідні дні не беру з собою телефон
      (довелось сертифікат про вакцинацію скинути чоловіку), рідко читаю новини,
      позитиву там не дуже, а тривожних текстів достатньо. Якщо втомлена і маю
      пропущені дзвінки, то пишу, що зателефоную пізніше, якщо це не щось
      термінове.


      Ось такий він, мій рецепт «розгорання». А який у вас? Як ви справляєтесь з
      вигоранням і додаєте собі ресурсів?
    metaKeywords: >-
      захоплення роботою вигорання емоційне вигорання психологія як подолати
      вигорання що робити з вигоранням
    metaDescription: >-
      > «Вигорання? Це не про мене» - думала я.  Поки не захворіла на ГРВІ тричі
      за два місяці. Поки не помітила, що до середи вже втомлююсь працювати,
      стало важко сконцентруватись, з’явилася забудькуватість (одного разу
      машину забула закрити), легше дратуюсь, більше тривожусь, гірше сплю,
      прокрастиную і не маю сил та бажання пробувати щось нове.
    subtitle: і як я його подолала
    title: Мій досвід вигорання
    language: UK
    image: /assets/uploads/img_0927.jpg
    useWhiteForNav: false
---
