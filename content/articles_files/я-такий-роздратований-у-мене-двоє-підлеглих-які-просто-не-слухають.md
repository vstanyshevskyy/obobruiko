---
title: '"Я такий роздратований. У мене двоє підлеглих, які просто не слухають..."'
publishTime: 2021-10-28T10:38:36.541Z
content:
  - fbDescription: >-
      “...Я пояснюю їм усі деталі проекту, перевіряю чи вони зрозуміли, а вони
      все одно роблять інакше. У мене немає вибору. Я відчуваю що мене загнали в
      глухий кут, і злюся, отож починаю лаяти їх у присутності інших
      співробітників.”
    path: /articles/i-am-angry
    image_alt: Дівчина жбурляє книгу
    text: >-
      > “Я такий роздратований. У мене двоє підлеглих, які просто не слухають. Я
      пояснюю їм усі деталі проекту, перевіряю чи вони зрозуміли, а вони все
      одно роблять інакше. У мене немає вибору. Я відчуваю що мене загнали в
      глухий кут, і злюся, отож починаю лаяти їх у присутності інших
      співробітників.”


      Коли я запитала його, яку відповідальність понесли ці двоє підлеглих за
      те, що не дотримувалися вказівок, він відповів: *“Що ви маєте на увазі під
      відповідальністю?”*


      Я пояснила: *“Після того як ви переконалися, що вони правильно зрозуміли
      ваші завдання і поставлені перед ними цілі, як ви пояснюєте їм наслідки
      того, що вони не діятимуть відповідно до плану або не виконають завдань?”*


      > Він сказав: “Я не розмовляю про наслідки. Вони ж знають, що мусять
      виконувати вказівки”.


      Тоді я навела йому приклад: *“Гаразд. А що би сталося, якби ви сказали, що
      наступного разу, коли вони ігноруватимуть вказівки, ви винесете їм догану
      або зробите офіційне попередження, а якщо ситуація повториться, вони
      втратять роботу?”*


      > Він похитав головою і сказав: “О, ні. Це доволі серйозно. Мені б тоді
      довелося залучити людей із відділу управління персоналом. Це справжній
      клопіт.”


      **Установлення кордонів і відповідальність** людей за вчинки – це більша
      праця, ніж докори і звинувачення. Але це значно ефективніший метод. 


      > Звинувачення і докори без відповідальності отруюють стосунки пар, родин,
      організацій або громад. 


      По-перше, коли ми починаємо когось критикувати і звинувачувати, то
      переводимо увагу від об’єкта критики на свою власну поведінку. Щойно бос
      закінчує шпетити і принижувати своїх підлеглих на очах у їхніх колег, усі
      починають обурюватися його власною поведінкою.


      > Якщо ми не пильнуємо за тим, щоб кожен вчинок мав певні **наслідки**,
      люди призвичаюються нехтувати нашими проханнями, навіть якщо вони подібні
      на погрози чи ультиматуми. 


      Якщо ми просимо дітей не жбурляти одяг на підлогу, а вони знають, що
      єдиним покаранням за непослух буде кілька хвилин нарікань, їм починає
      здаватися, що це не так уже й важливо для нас.


      Нам важко зрозуміти, що можна водночас співчувати людям, приймати їх
      такими, які вони є, і вимагати від них **відповідальності за їхні
      вчинки**. Однак це можливо і, якщо чесно, найправильніше. Ми можемо
      дорікнути людині за її поведінку або звільнити когось, “завалити” студента
      на іспиті або покарати дитину, **не лаючи і не принижуючи їх**. 


      > Головне – оцінювати людей не за тим, якими вони є, а за тим, що вони
      роблять. Також важливо розуміти, що нам не уникнути певного дискомфорту,
      який пліч-о-пліч крокує зі співчуттям і встановленням особистих кордонів.


      Якщо нам не вдається встановити особисті кордони і закликати людей до
      відповідальності, ми відчуваємо, що нас використали і поставилися до нас
      погано. Ось чому ми нападаємо на саму людину, а це болить її значно
      більше, ніж критика поведінки або певних дій. 


      > Ми повинні зрозуміти заради самих себе, як небезпечно для наших
      стосунків і нашого особистого добробуту загрузнути в трясовині сорому і
      провини, або палати праведним, на нашу думку, гнівом. 


      Неможливо співчувати і водночас обурюватися. Якщо ми збираємося виховати в
      собі прийняття і співчуття, нам потрібні кордони і відповідальність.


      Джерело: “Дари недосконалості” Брене Браун
    metaKeywords: >-
      Брене Браун, Дари недосконалості,  сором, провина, гнів, підлеглі,
      кордони, відповідальність, межі, психолог онлайн, львів, олеся бобруйко
    metaDescription: >-
      “Я такий роздратований. У мене двоє підлеглих, які просто не слухають. Я
      пояснюю їм усі деталі проекту, перевіряю чи вони зрозуміли, а вони все
      одно роблять інакше. У мене немає вибору. Я відчуваю що мене загнали в
      глухий кут, і злюся, отож починаю лаяти їх у присутності інших
      співробітників.”
    title: '"Я такий роздратований. У мене двоє підлеглих, які просто не слухають..."'
    language: UK
    image: /assets/uploads/img_0733.jpg
    useWhiteForNav: false
---
