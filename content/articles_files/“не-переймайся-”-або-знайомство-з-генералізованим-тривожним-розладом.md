---
title: “Не переймайся!” або знайомство з генералізованим тривожним розладом
publishTime: 2018-05-17T09:09:00.799Z
content:
  - reading_time: 5 хв
    path: /articles/dont-worry-anxiety-disorder
    image_alt: >-
      A dejected looking woman sat in a dark bedroom with her hand on her head,
      with horizontal strips of light shining on her from a blind, Bloomington
    image_title: ""
    useWhiteForNav:  false
    text: "> “Як пройде моя співбесіда на нову посаду, чи знаю я відповіді на можливі запитання? Чи сподобається замовникам розроблений мною дизайн? Чи встигну я підготуватись до іспиту, так багато потрібно прочитати? Що якщо мій хлопець не достатньо задоволений мною і знайде собі іншу дівчину?… Знову ці переживання, так і захворіти можна… ”\n>\n> Вікторія, 23 роки\n\nВікторія — web-дизайнер. Нещодавно їй запропонували нову посаду і вона готується до співбесіди, через що сильно хвилюється. Як бачимо, її переживання стосуються не лише нової посади, але й навчання, оцінки її роботи замовниками, стосунків з близькими і самих переживань. Вікторія скаржиться на нездатність контролювати свої постійні переживання, які спричиняють дискомфорт, заважають їй працювати, а останнім часом — навіть спати.\n\n**Тривога та переживання**— неприємні відчуття, але корисні. Завдяки ним ми ретельніше готуємося до іспиту чи співбесіди, більше піклуємося про своїх близьких, уважніше керуємо автомобілем в час негоди. На жаль, частина людей, як наприклад Вікторія, тривожаться стосовно більшості життєвих ситуацій. Їхні переживання спричиняють суттєвий психологічний дискомфорт та приводять до погіршення їхнього функціонування. У такому випадку, ми можемо припускати наявність **генералізованого тривожного розладу**.\n\n> **Генералізований тривожний розлад (ГТР)**— один із найпоширеніших тривожних розладів, що характеризується надмірною тривогою та переживаннями, які людина не може контролювати.\n\nПоглянемо на статистичні дані:\n![](/assets/uploads/1_UCa5tCxRPGmkq2_lK5L3YQ.png \"Генералізований тривожний розлад інфографіка\") \n\nДорослі з ГТР часто хвилюються про повсякденні справи:\n\U0001F4BC Роботу\n\U0001F4B0 Фінанси\n\U0001F3E5 Здоров’я своє та близьких\n\U0001F476 Халепу, що може трапитися з їхніми дітьми\n⏰ Деякі дрібні речі (хатню роботу чи запізнення на зустріч)\nДіти з ГТР, зазвичай, надмірно переймаються через:\n\U0001F392 Школу\n\U0001F3D0 Спортивні секції\n\U0001F46B Взаємодію з однолітками\n\n- - -\n\n## **Як відрізнити ГТР від “звичайних” переживань?**\n\n![Photo by rawpixel on Unsplash](/assets/uploads/0_q6tFwfzMcC4w2dDM.jpeg \"Photo by rawpixel on Unsplash\") Різниця полягає в тому, що переживання в контексті ГТР:\n\n* Надмірні, тобто, не пропорційні реальній імовірності настання очікуваних подій. \n* Тривають більшість днів упродовж щонайменше 6 місяців.\n* Дифузні — чим більше сфер про які людина хвилюється, тим більше її симптоми відповідають критеріям ГТР. \n* Стійкі та суб’єктивно відчуваються як неконтрольовані.\n* Спричиняють дискомфорт у соціальній, професійній та інших важливих сферах. \n* Супроводжуються принаймні трьома наступними симптомами: нервовим збудженням, легкою втомлюваністю, труднощами з концентрацією уваги або відчуттям «пустоти в голові», дратівливістю, м’язевим напруженням чи порушеннями сну. Наявність лише одного з вищезгаданих симптомів свідчить про тривогу у дітей.\n\n- - -\n\n## Чому так складно не тривожитись?\n\nНезважаючи на те, що переживання приносять дискомфорт, вони відіграють важливу роль для людей з ГТР: \U0001F4AD Під час переживань людина зосереджується на думках, якими б неприємними вони не були, замість того щоб зануритися в негативні емоції на повну.\n\n> Вікторія, клієнтка про яку йшлося вище, стверджує, що не може сконцентрувати увагу на якійсь конкретній проблемі, а радше “перестрибує” з одного переживання на інше.\n\n\U0001F4DD Переживання може служити засобом уникнення, запобігання чи вирішення проблем, а також мотивації людини виконати необхідне завдання.\n\n> Вікторія вважає, що завдяки переживанням вона ретельніше підготується до майбутньої співбесіди.\n\n\U0001F630 Дослідження довели, що людям з ГТР важко витримувати невизначеність, їм важливо контролювати ситуацію, інакше вони відчувають сильний психологічний дискомфорт. Переживання у цьому випадку допомагають забезпечити певну визначеність і тим самим позбутися дистресу.\n\n> Вікторія відчуває сильний дискомфорт, якщо не отримує відповіді на запитання, які її цікавлять.\n\n\U0001F3E5 Люди з ГТР часто переконані, що переживання є некерованими, або що від них можна захворіти чи навіть збожеволіти. Це, так звані, метапереживання — переживання про переживання.\n\n> Вікторію лякає те, що вона так багато переживає, вона вважає, що може через це захворіти.\n\n\n\n- - -\n\n## **Як лікуватися?**\n\n![Photo by rawpixel on Unsplash](/assets/uploads/0__zmljzhKyQOPVWnZ.jpeg) Рішення щодо лікування залежать від значимості впливу розладу на повсякденне життя людини. Основними методами лікування ГТР є **психотерапія, медикаментозна терапія або їхня комбінація**: \n\n**Психотерапія**\n\nПсихотерапевтичним **методом першого вибору** для лікування генералізованого тривожного розладу є **когнітивно-поведінкова терапія (КПТ)**.\n\n\U0001F4DD КПТ допомагає клієнтам переоцінити уявлення про переживання, ставлення до невизначеності, а також вчить їх долати м’язеве напруження і давати раду своїм негативним емоціям.\n\n\U0001F552 Для лікування типового ГТР потрібно 10–15 щотижневих сесій.\n\n**Медикаментозна терапія**\n\nДля лікування генералізованого тривожного розладу використовують наступні види медикаментів:\n\n> **Перед лікуванням обов’язково проконсультуйтеся з лікарем про переваги, ризики, а також можливі побічні дії!**\n\n\U0001F48A**Антидепресанти** з групи селективних інгібіторів зворотнього захоплення серотоніну (СІЗЗС) та селективних інгібіторів зворотнього захоплення серотоніну і норадреналіну (СІЗЗСН) **є медикаментами першого вибору**. СІЗЗС та СІЗЗСН — ефективні, відносно легко переносимі і не викликають звикання. Прикладами антидепресантів для лікування ГТР є *есциталопрам, дулоксетин, венлафаксин, пароксетин* та інші.\n\n\U0001F48A**Буспірон** — протитривожний засіб, не викликає звикання, **терапевтичний ефект** починає проявлятися **на 7–14 день** після початку лікування.\n\n\U0001F48A**Бензодіазепіни** — лікарські засоби зі снодійним, седативним та протитривожним ефектом. Зазвичай застосовуються для **короткотривалої терапії** гострих тривожних станів. Бензодіазепіни **не** повинні використовуватись **довше 2–4 тижнів**, оскільки **викликають залежність**\\[1].\n\n- - -\n\n## **Який прогноз?**\n\n![Photo by Corinne Kutz on Unsplash](/assets/uploads/0_gpzuALEfI7fQq0DE.jpeg) Незважаючи на те, що генералізований тривожний розлад має хронічний перебіг, його все ж можна подолати. Для цього потрібно пройти процес лікування, інакше розлад прогресуватиме.\nДля тих людей, які наважились на терапію прогноз є досить втішним. Зокрема, за даними одного з досліджень (Борковець і Костелло \\[Borkovec & Costello], 1993), **57,9% людей**, що застосовували в лікуванні техніки КПТ, зберігали набуте покращення через 12 місяців після його завершення \\[2].\n\n> Цікавим є факт, що такі відомі особистості як Авраам Лінкольн, Донні Осмонд, Барбра Стрейзанд страждали від ГТР. Вони звернулися по допомогу і подолали свою тривогу. Якщо їм це вдалося, то і ви зможете!\n\n\\* *Історія та персонажі в даній статті є вигаданими.*\n\n\\* *Інформація щодо лікування є виключно ознайомчою. Для отримання медикаментозної чи психотерапевтичної допомоги звертайтеся до професіоналів у сфері психічного здоров’я — психіатрів, психотерапевтів та психологів.*\n\n- - -\n\n## **Джерела**\n\n1. Generalized anxiety disorder \\[Електронний ресурс]. — 2017. — Режим доступу до ресурсу:<https://www.mayoclinic.org/diseases-conditions/generalized-anxiety-disorder/diagnosis-treatment/drc-20361045.> 2. Крейґ Д. Маркер. Генералізований тривожний розлад / Крейґ Д. Маркер, Елісон Ейлворд. — Львів: Свічадо, 2017."
    metaKeywords: keyword
    metaDescription: >-
      Що таке генералізований тривожний розлад? Як його відрізнити від
      "звичайних переживань"? Чому так складно не тривожитись? Яка статистика
      ГТР? Як лікувати ГТР? Який прогноз?
    subtitle: ''
    title: “Не переймайся!” або знайомство з генералізованим тривожним розладом
    language: UK
    sources:
      - >-
        Generalized anxiety disorder \[Електронний ресурс]. — 2017. — Режим
        доступу до ресурсу:
        <https://www.mayoclinic.org/diseases-conditions/generalized-anxiety-disorder/diagnosis-treatment/drc-20361045>
      - >-
        Крейґ Д. Маркер. Генералізований тривожний розлад / Крейґ Д. Маркер,
        Елісон Ейлворд. — Львів: Свічадо, 2017.
    image: /assets/uploads/anxiety.jpeg
  - reading_time: 5 хв
    path: /articles/dont-worry-anxiety-disorder
    image_alt: >-
      A dejected looking woman sat in a dark bedroom with her hand on her head,
      with horizontal strips of light shining on her from a blind, Bloomington
    text: '**текст**'
    metaKeywords: keyword
    metaDescription: >-
      Що таке генералізований тривожний розлад? Як його відрізнити від
      "звичайних переживань"? Чому так складно не тривожитись? Яка статистика
      ГТР? Як лікувати ГТР? Який прогноз?
    subtitle: ''
    title: >-
      “Не беспокойся!” или знакомство с генерализированным тревожным
      растройством
    language: RU
    useWhiteForNav:  false
    sources:
      - >-
        Generalized anxiety disorder \[Електронний ресурс]. — 2017. — Режим
        доступу до ресурсу:
        <https://www.mayoclinic.org/diseases-conditions/generalized-anxiety-disorder/diagnosis-treatment/drc-20361045>
      - >-
        Крейґ Д. Маркер. Генералізований тривожний розлад / Крейґ Д. Маркер,
        Елісон Ейлворд. — Львів: Свічадо, 2017.
    image: /assets/uploads/anxiety.jpeg
    publishTime: 2020-04-30T15:47:49.438Z
---
