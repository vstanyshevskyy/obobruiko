---
title: Як будувати близькі стосунки?
content:
  - path: /articles/how-to-build-close-relationship
    image_alt: Пара обіймається
    text: "> “Від мене пішла дружина”, “ми постійно сваримось”, “чоловік мені зраджує”, “мій хлопець мене ігнорує” і це ще не всі запити щодо стосунків з якими до мене звертаються.\n\nДалеко не кожному з нас пощастило зростати в сім’ї, сповненої любові та гармонії. Ми могли бути свідками сварок, бійок, зрад, розлучень, дистанційних стосунків тощо. У результаті не маємо моделі добрих стосунків і коли зустрічаємо кохану людину, на жаль, можемо повторити долю батьків, а може й дідів чи прадідів.\n\nМоже здаватись що це якесь сімейне прокляття. Але насправді – це патерни поведінки, яких ми автоматично навчаємося з тих стосунків, в яких зростаємо.\n\nЩо робити якщо моделі добрих стосунків не було, а хочеться їх побудувати чи хоча б не зруйнувати те що є? Адже любов така сама базова людська потреба як вода чи повітря.\n\nДавайте розбиратись разом. Разом з Сью Джонсон – засновницею емоційно-фокусованої терапії, яка вже більше 30 років допомагає парам та сім’ям будувати близькі стосунки і лікувати рани прив’язаності.\n\nУ керівництві для пар “Обійми мене сильніше”, Сью згадує, що основою тривалих і міцних стосунків є **емоційна чутливість, яка складається з трьох частин:**\n\n## Чуйність: чи можу я розраховувати на емоційний відгук з твого боку?\n\nЦе означає бути налаштованим на партнера. Показувати якими важливими є емоції коханої людини, особливо ті, які викликані базовою потребою в прив’язаності і страхом її втратити. Ми всі так чи інакше боїмося втратити дорогу нам людину.\n\nПриймати і не знецінювати емоційні сигнали, які передає партнер. Втішати і піклуватися про партнера, якщо він чи вона цього потребує.\n\nЧуйність партнера – дозволяє легше пережити біль і зцілює нас на емоційному та фізичному рівні.\n\n## Небайдужість: чи знаю я, що ти будеш цінувати мене і залишишся поряд?\n\n“Небайдужість” трактується у словниках як “зацікавленість”, “залученість”, “участь”, “захопленість” і навіть “одержимість”. Це особлива форма уваги, яку приділяємо лише коханим. На таких людей довше дивляться, їх частіше торкаються. Партнери нерідко описують цей стан як “емоційну присутність”.\n\n## Щирість: ти поряд?\n\nЦе означає залишатись відкритим для партнера навіть у випадках сумнівів і невпевненості. Часто доводиться боротися зі своїми емоціями, щоб вони не тяжіли над нами. Щирість дозволяє подолати роз’єднаність і налаштуватися на сигнали прив’язаності, які передає партнер.\n\nКрок за кроком, проявляючи чуйність, щирість і небайдужість до себе та інших ми розвиваємо свою емоційну чутливість і вчимося будувати близькі стосунки ![\U0001F970](https://static.xx.fbcdn.net/images/emoji.php/v9/tea/1/16/1f970.png)\n\nЛюбові вам ![❤️](https://static.xx.fbcdn.net/images/emoji.php/v9/t6c/1/16/2764.png)\n\nВаша, психолог Олеся Боруйко ![☺️](https://static.xx.fbcdn.net/images/emoji.php/v9/tfb/1/16/263a.png)"
    metaKeywords: любов близькість стосунки чуйність щирість небайдужість
    title: Як будувати близькі стосунки?
    language: UK
    image: /assets/uploads/img_0602.jpg
    publishTime: 2021-10-18T15:45:21.371Z
    useWhiteForNav: false
---
